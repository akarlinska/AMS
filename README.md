# Analiza mediów społecznościowych

Materiały na zajęcia z Analizy mediów społecznościowych 2020/2021

Kurs adresowany jest do studentów/ek zainteresowanych uzyskaniem zaawansowanej wiedzy na temat analizy danych z mediów społecznościowych. Nacisk położony zostanie na prezentację metodologii oraz najnowszych technik badawczych w obszarze analizy komunikacji cyfrowej, pozwalających na efektywne przetwarzanie dużych zbiorów danych – zarówno ustrukturyzowanych, jak i nieustrukturyzowanych. Uczestnicy/czki dowiedzą się, jak w sposób automatyczny pozyskiwać treści z platform SNS (m.in. Twitter, Facebook, YouTube) i jak przygotować je do dalszej pracy. Poznają najpopularniejsze metody analizy mediów społecznościowych – text mining, opinion mining/analizę sentymentu, analizę sieciową – oraz wizualizacji wyników. Dowiedzą się też, jakie problemy można napotkać w pracy z danymi nieustrukturyzowanymi i zaszumionymi (noisy), jak decyzje podjęte na etapie zbierania i przetwarzania danych wpływają na uzyskane wyniki i w jaki sposób dostosować istniejące rozwiązania z zakresu automatycznej analizy tekstu do specyfiki danych z platform SNS.

Kurs obejmie 16 godzin zajęć dydaktycznych o charakterze warsztatowym (hands-on workshop) z elementami wykładu oraz 4 godziny konsultacji, w trakcie których uczestnicy/czki będą mieli/ały możliwość omówienia własnych pomysłów badawczych. Na zajęciach korzystać będziemy z bibliotek pracujących w środowisku Pythona i R oraz z narzędzi webowych i desktopowych (m.in. Facepager, Netlytic, Gephi). 

1. Pozyskiwanie danych: przegląd metod i narzędzi służących do pozyskiwania danych z platform typu SNS (API i web scraping).

2. Przetwarzanie danych: omówienie krok po kroku podstawowych etapów czyszczenia i przetwarzania danych nieustrukturyzowanych.

3. Analiza danych: prezentacja automatycznych metod ekstrakcji treści, opinion mining/analizy sentymentu, analizy sieciowej oraz sposobów ich łączenia w celu uzyskania odpowiedzi na złożone pytania badawcze. 



![](https://raw.githubusercontent.com/tzoltak/3502-SCC-ADR/master/belka_gorna.png)
